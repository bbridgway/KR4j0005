# -*- mode: mandoku-view; -*-
#+TITLE: 東坡詞
#+DATE: 2015-08-25 00:46:58.229666
#+PROPERTY: ID KR4j0005
#+PROPERTY: BASEEDITION WYG    
#+PROPERTY: JUAN 提要
<pb:KR4j0005_WYG_000-1a>¶
欽定四庫全書　　　　　集部十¶
　東坡詞　　　　　　　　詞曲類一(詞集之屬/)¶
　　提要¶
　　　　(臣/)等謹案東坡詞一巻宋蘇軾撰軾有易傳¶
　　　　諸書别著録宋史藝文志載軾詞一巻馬端¶
　　　　臨經籍考則稱東坡詞二巻此本乃毛晉所¶
　　　　刻舊有晉跋云得金陵刋本凡附入蘇黄秦¶
　　　　栁之作俱經刪去然刋削尚有未盡者如開¶
<pb:KR4j0005_WYG_000-1b>¶
　　　　巻陽闗曲三首已載入詩集之中乃餞李公¶
　　　　擇絶句其曰以小秦王歌之者乃唐人歌詩¶
　　　　之法宋亦失傳惟小秦王調近絶句故借其¶
　　　　聲律以歌之非别有詞調謂之陽闗曲也使¶
　　　　當時有陽闗曲一調則必自有本調之宫律¶
　　　　何必更借小秦王乎以是收之詞集未免泛¶
　　　　濫至集中念奴嬌一首朱彞尊詞綜據容齋¶
　　　　隨筆所載黄庭堅手書本改浪淘盡為浪聲¶
<pb:KR4j0005_WYG_000-2a>¶
　　　　沈多情應笑我早生華髮為多情應是笑我¶
　　　　生華髮因謂浪淘盡三字于調不協多情句¶
　　　　應上四下五然考毛幵此調如算無地閬風¶
　　　　頂皆作仄平仄豈可俱謂之未協石孝友此¶
　　　　調云九重頻念此衮衣華髮周紫芝此調云¶
　　　　白頭應記得尊前傾葢亦未嘗不作上四下¶
　　　　五句晉此刻不取其説仍從舊本則特為有¶
　　　　見矣詞自晚唐五代以來以清切婉麗為宗¶
<pb:KR4j0005_WYG_000-2b>¶
　　　　至栁永而一變如詩家之有白居易至軾而¶
　　　　又一變如詩家之有韓愈遂開南宋辛棄疾¶
　　　　等一派尋源溯流不能不謂之變格然謂之¶
　　　　不工則不可故至今日尚與花間一派並行¶
　　　　而不能偏廢也乾隆四十四年三月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
